## क्वांटम कुंडली
Flask-based Hindi website aimed at spreading quantum computing awareness 
(क्वांटम संगणन के बारे में जागरूकता फ़ैलाने के लिये बनाई गयी वेबसाइट)

You can access IBM's Quantum Cloud and play with real quantum computers without the need to learn any programming!
(बिना प्रोग्रामिंग सीखे क्वांटम संगणक चलायें!)

More details available at http://quantum-horoscope.herokuapp.com (इस लिंक पर जायें)


### Goal: connect to IBM's quantum computing cloud to run 1 qubit and 2 qubit operations

This repository contains the code behind the website. (इस गिटहब कोष में वेबसाइट के पीछे का कोड है)

You need the following packages installed (इन पैकेजों की ज़रूरत पड़ेगी):
1. IBM Qiskit
2. Flask
3. requests

The website performs the following 2 tasks on IBM's quantum cloud:
1. measure 1 qubit multiple times (एक क्वांटम द्विचर को बार बार नापें) 
2. perform Deutsch algorithm to classify a binary function (देउत्स्च कलन विधि)

इस माध्यम के द्वारा मैं आपको एक मज़ेदार तरीके से क्वांटम संगणन के बारे में जानने व उसके साथ खेलने (सौजन्य आई.बी.एम.) का अवसर देना चाहूंगा। दोस्तों क्वांटम संगणन एक अजूबा है। यदि आप प्रौद्योगोकी के क्षेत्र से हैं तो आपको "मूर सिद्धांत" के बारे में पता ही होगा। पिछले तीन दशकों में करीबन हर दो सालों में संगणन चिपों का कद आधा होता चला जा रहा है। परंतु यह दौर अब बरकरार नहीं रह सकता, क्योंकि हमारे ट्रांसिस्टिर अब बेहद जटिल होते होते कुछ अणुओं के कद को छूने की कगार पर हैं, हालाँकि हमारी संगणनीय ज़रूरतें बढ़ती चली जा रही हैं। ऐसे में संगणन के क्षेत्र का वर्चस्व बनाये रखने के लिए हमें नए तौर-तरीके अपनाने होंगे।

इसवी सन् 1983 में भौतिकवैज्ञानिक रिचर्ड फेनमैन ने क्वांटम संगणन के बारे में आशा व्यक्त की थी। सूक्ष्म पदार्थ न्यूटन के सिद्धांतों का पालन नहीं करते। बल्कि वे क्वांटम सिद्धांतों से चलते हैं। वे किसी भी समय में दो अलग लक्षणों के रैखिक जोड़ में रह सकते हैं। इसे दर्शाने के लिए स्च्रोडिंगेर की क्वांटम बिल्ली का उदहारण दिया जाता है। सूक्ष्म पदार्थ एक क्वांटम बिल्ली की तरह हैं, जो किसी एक समय में जिवंत और मृत दोनों अवस्थाओं में रह सकती है।

परन्तु इसका संगणन से क्या लेना देना? जब आप दो लक्षणवाले (मान लीजिये + और -) तीन पदार्थों को लेते हैं तो आप उनको 2+2+2=6 परिमाणों में उनका सामूहिक वर्णन करते हैं। परन्तु क्वांटम पदार्थ एक दूसरे से भिड़ सकते हैं - यानी आपके पास अब 2x2x2=8 परिमाण आ जाते हैं। योग के बदले गुणन - यही क्वांटम पदार्थों के द्वारा किये गए संगणन के पीछे का राज़ है। गुणन से आपके परिमाण बढ़ते जाते हैं। इतने ज़्यादा कि महज़ 53 क्वांटम पदार्थों से आप दुनिया के सबसे शक्तिशाली संगणक "समिट" के छक्के छुड़वा सकते हैं। क्योंकि 2x2x...x2 53 बार करने से जवाब करीबन एक करोड़ अबज (1016) आता है!

क्वांटम संगणन के क्षेत्र में आये दिन नए आविष्कार होते चले आ रहे हैं। हाल ही में गूगल ने क्वांटम श्रेष्ठता (quantum supremacy) की घोषणा की। अधिक जानकारी के लिए यहाँ जाएँ। संक्षेप में क्वांटम श्रेष्ठता का अर्थ यह है कि एक क्वांटम संगणक ने वह काम कर दिखाया जो किसी भी "अक्वांटम" संगणक की पहुंच के बाहर है। यदि हम ऐसे ही प्रवेग से आगे बढ़ते रहें तो कुछ सालों में रसायनविज्ञान और औषधीय अनुसंधान में अप्रतिम सिद्धियाँ हाँसिल करना शुरू कर देंगे। और क्या पता, आनेवाली पीढ़ियाँ शायद क्वांटम इंटरनेट की आदी बन जाएँ!

यहाँ मैं आपको खुद आई.बी. एम. के क्वांटम संगणकों पर (IBM Quantum Experience योजना के तहत) क्वांटम संगणन करने का अवसर प्रदान कर रहा हूँ- एक मज़ेदार तरीके से। आप सचमुच बैठे बैठे यहाँ असली क्वांटम संगणकों का इस्तेमाल करने वाले हैं!

दिलचस्पी रखने वालों के लिए: पड़दे के पीछे IBM Qiskit प्रोग्रामिंग भाषा का उपयोग किया गया है।
